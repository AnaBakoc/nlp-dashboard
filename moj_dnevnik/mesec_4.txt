Na pitanje “Ko odlučuje šta je dovoljno dobro?”, odlučila sam da to budem ja. Naučila sam da mnoga uverenja nisam ni birala, već nasledila, pokupila iz okoline, ili usvojila u trenucima slabosti.

NLP mi je omogućio da ih prepoznam, nazovem pravim imenom i korigujem. Umesto da se povlačim iz straha da budem pogrešno shvaćena, učim da izražavam sebe jasno, ali saosećajno. Počela sam da menjam ton u kojem razgovaram sa sobom, iz strogog unutrašnjeg kritičara u saveznika.
